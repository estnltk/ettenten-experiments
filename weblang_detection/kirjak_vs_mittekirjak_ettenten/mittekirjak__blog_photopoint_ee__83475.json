{"text": "Archos kuulutas juuli alguses välja uue tooteseeria enda tahvelarvutite rivis – Elements . Elements seeria kujutab endast 7″, 8″ ja 9.7″ ekraaniga tahvelarvuteid, mis jooksutavad Android 4.0 Ice Cream Sandwich operatsioonsüsteemi. Erinevalt teistest seeriatest tuleb Elements seeria arvutid koos Google Play toega ning võimalusega kasutada kõiki Google tooteid.\n\nArchos 97 Carbon on esimene selle seeria tahvelarvuti . Kõikide eelduste kohaselt saab selle hinnaks olema 250€ lähedale. Seadmesse on pakitud 1-tuumaline ARM Cortex A8 1GHz protsessor , 1GB vahemälu ning 16GB püsimälu kasutaja failide jaoks. Kui sellest väheseks jääb, siis mälu on võimalik laiendada kuni 32GB microSD kaardi abil. Ekraaniks on 9.7″ 1024×768 punktiga mahutundlik IPS paneel , mis suudab registreerida kuni viie sõrme vajutust korraga. Loe kogu postitust »\n\nLisaks müstilisele Ouroborose närilisele tõi Razer avalikkuse ette ka oma tunnustatud Black Widow nime kandva mehhaanilise klaviatuuriseeria värskenduse. Tundub, et ka siin jätkab Razer oma oma tootepoliitikat, mis peaks võimaldama igaühel leida just tema jaoks sobiva instrumendi. Nii uuenes nende Black Widow klaviatuur mitte küll ühe ja konfigureeritava klaviatuuri, vaid kolme erineva mudeli võrra – tavaline Black Widow 2013 , Tournament Edition ja Ultimate versioon. Ja nagu nendest vähe oleks, on kõigist kolmest saadaval ka nn Stealth variandid. Seega kokku kuus uut erinevat klaviatuuri. Loe kogu postitust »\n\nGoogle lisas eelmisel nädalal uue võimaluse oma otsingumootorile iOS ja Android nutitelefonides . Lisaks klassikalisele klaviatuuriga sisestamisele, häälkäskluste kasutamisele ning pildi baasil otsimisele on nüüd võimalus sisestada otsingu märksõna ekraanile joonistades.\n\nKäsitsi kirjutamine ei asenda olemasolevaid sisendmetoodikaid, vaid lihtsalt täiendab neid. See on eriti mugav, kui liigud näiteks tihedas rahvamassis või seisad püsti täistuubitud trammis – ei pea jahtima neid väikeseid tähti klaviatuuril, mis sul pool ekraani ära varjab. Piisab ainult tähtede joonistamisest ning auto complete funktsioon hakkab kohe vastuseid pakkuma.\n\nKäsitsikirja funktsioon on saadaval hetkel 27′s erinevas keeles ning töötab telefonil, millel on Android 2.3 või uuem tarkvara. Tahvelarvutitel on nõutud Android 4.0 ning kõikidel Apple seadmetel peaks operatsioonsüsteemiks olema iOS 5 või uuem. Sul tuleb ainult avada Google otsingumootori veebileht oma nutiseadmes ning lubada käsitsikiri seadete alt. Eestikeelsel Google otsingumootoril hetkel käsitsikirja funktsioon puudub, samas lülitades kasutajaliidese ümber inglise keele peale, saab uut omadust väga edukalt kasutada. Google tekstituvastus saab aru ka täpitähtedest, seega otsingu sooritamisel piiranguid ei ole.\n\nOtsime VEEBIARENDUS- JA TURUNDUSKONSULTANTi kes suhtleb vene keelt kõnelevate klientidega ja hoiab ettevõtte head mainet. Lisaks heale vene keele oskusele, mis on vajalik allpool kirjeldatud tööülesannete täitmiseks, on oluline ka eesti keele oskus, kuna ettevõttesiseselt toimub töö eesti keeles.", "meta": {"texttype": "forum", "url": "http://blog.photopoint.ee/2012/07/", "langdiff": "0.30", "length": "1k-10k", "id": "83475", "crawl_date": "2013-01-12", "web_domain": "blog.photopoint.ee", "canonical_language": "no"}, "layers": [{"spans": [[{"heading": "0", "start": 0, "end": 361}], [{"heading": "0", "start": 363, "end": 836}], [{"heading": "0", "start": 838, "end": 1455}], [{"heading": "0", "start": 1457, "end": 1728}], [{"heading": "0", "start": 1730, "end": 2101}], [{"heading": "0", "start": 2103, "end": 2725}], [{"heading": "0", "start": 2727, "end": 3024}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}