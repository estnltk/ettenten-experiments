{"text": "FOTOD: Soome jaht tõmmati lõpuks madalikult lahti\n\nPrangli saare lähedal madalikule sõitnud Soome purjekas Lucky Loser tõmmati lõpuks kividelt lahti ja jõudis eile päeval kalatraali slepis õnnelikult Prangli Kelnase sadamasse.\n\nReede õhtul hätta sattunud purjeka tõmbas vabasse vette Kelnase sadama kalatraal. Abi oli sellestki, et veetase oli õnnetuse sattumise ajaga võrreldes mõnikümmend sentimeetrit tõusnud ja tuule suund muutunud.\n\nEsmaspäeva hommikul alustatud päästetööd kujunesid algselt arvatust raskemaks, 12 tundi laeva kallal pusimist ei andnud tulemust ning jahi päästmine pidi järgmisel päeval jätkuma.\n\nTeisipäeval jätkatud päästetöödele kutsuti appi kohalik kalatraal, kes jahi ilma suurema vaevata kivide vahelt välja, vabasse vette tõmbas. Ülejäänud päev jätkus jahi veest tühjaks pumpamisega ning jahil olnud lekete kõrvaldamisega.", "meta": {"texttype": "blog", "url": "http://rahvahaal.delfi.ee/news/uudised/fotod-soome-jaht-tommati-lopuks-madalikult-lahti.d?id=64663448", "langdiff": "0.34", "length": "1k-10k", "id": "590664", "crawl_date": "2013-01-17", "web_domain": "rahvahaal.delfi.ee", "canonical_language": "yes"}, "layers": [{"spans": [[{"heading": "1", "start": 0, "end": 49}], [{"heading": "0", "start": 51, "end": 226}], [{"heading": "0", "start": 228, "end": 436}], [{"heading": "0", "start": 438, "end": 617}], [{"heading": "0", "start": 619, "end": 851}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}