{"text": "„Ma olen uskumatult kannatlik, eeldusel, et ma saan lõpuks oma tahtmise,” ütles kunagine konservatiivne Briti peaminister Margaret Thatcher. Selle lausega sobib suurepäraselt iseloomustada ka homoliikumise tegevust Eestis. Tänane EPL teatab, et justiitsministeeriumis on vaikselt küpsenud plaan seadustada järgmise aasta jooksul homoabielud. Võibolla isegi neile lapsendamine.\n\nSiiski, abieluks seda nimetada pole kavas - ärritaks liiga paljusid. Ja taktikalise käiguna ollakse valmis lapsendamise võimalusest loobuma, ehk nagu sots Eiki Nestor ütleb: „teeme ühe sammu kõigepealt ära”. Nestoriga nõustuvad pea kõikide riigikogu fraktsioonide poliitikud, kes arvavad, et homodele on mingit sorti legaalse kooselu vormi vaja pakkuda. Ainult IRL-ist kätte saadud Urmas Reinsalu suhtub teemasse üheselt tõrjuvalt.\n\nAbielu või riigi poolt abieluga samadel tingimustel tunnustatud kooselu - mis vahe siin on? Kui homopaaridel on registreeritud kooselu järel samad pärimisõigused, samad maksusoodustused, samad nimevahetusreeglid jne, siis mis vahe siin on, kuidas asju nimetatakse? Sisuliselt tõstab riik homosuhted ikkagi ametlikult samasse seisusesse nagu traditsioonilise abielu.\n\nMiks see halb on? Seda teemat on siin saidil ja mujal meedias käsitletud piisavalt põhjalikult, aga kordame põhiargumendid uuesti üle. Homosuhted ei ole võrdsed heterosuhetega, sest nad ei tooda loomulikul viisil lapsi. Nad ei ole võrdsed heterosuhetega, sest nad ei tasakaalusta sugudevahelisi erinevusi. Nad ei ole võrdsed, sest neis kasvanud lapsel jääb ühest soost vanema elukogemus ja õpetus saamata. Nad ei ole võrdsed, sest nad on oma olemuselt ebamoraalsed ja ebaloomulikud.\n\nMiks neid siis abieludega võrdsustada tahetakse? Et sundida riigi autoriteediga inimesi muutma oma õigustatult tõrjuvat hoiakut homosuhetesse. Kui juba riik kuulutab, et homosuhe on võrdne abieluga, siis mis alust on kodanikel öelda, et traditsiooniline peremudel on õilsam, mõistlikum, teda tuleb eriliselt hoida, kaitsta ja tugevdada? Homoabielude ainsaks eesmärgiks on sotsiaalne aretustöö ehk kodanike meelsuse sunniviisiline ümberkujundamine radikaalsete vähemuste rõõmuks.\n\nHomolobi on oma asja ajanud targasti. Nähes, et provokatiivsed paraadid ei anna soovitud tulemusi, loobuti neist, nüüd on põhirõhk nihkunud ametnike kaudu oma tahtmiste läbi surumisele. Mäletatavasti on homolobi sama seadust üritanud juba varem algatada sotsiaalministeeriumist ja korra varem ka justiitsministeeriumis. Nüüd on taas paduliberaalist reformika Rein Langi juhitud justiitsministeerium homoteema üles võtnud. Tehakse seda loomulikult suvel, kui kõik on puhkusel, kui kooskõlastusi annavad kohusetäitjad, kui ministeeriumi koosolekutel puuduvad pooled tavalised osalised. Ametnikud teavad, millal ja kuidas asju liigutada nii, et nad ilma suurema kärata sellisesse faasi jõuaks, kus valitsus ja parlament pannakse sisuliselt fakti ette.\n\nParlament vaadaku aga ette. Ükskõik kui leebes sõnastuses või ümbertnurga jutuga nad seaduse läbi lasevad, nemad, mitte ametnikud vastutavad tagajärgede eest. Pikemas perspektiivis on tagajärjeks moraalsuse ja perekonna lagunemise kiirenemine, demograafilise kriisi süvenemine ning ukse avamine aina võikamate pervertide ja vähemuste järjest jaburamatele nõuetele. Lühemas perspektiivis võib see aga olla stardipauguks poliitilise jõu tekkele, kelle üheks keskseks lubaduseks on seadus võimule tulles kehtetuks kuulutada.\n\nTMS PROPAGEERIB TERVET MÕISTUST", "meta": {"texttype": "periodicals", "url": "http://www.syndikaat.ee/news.php?uID=2252&lang=est", "langdiff": "0.17", "length": "1k-10k", "id": "81209", "crawl_date": "2013-01-12", "web_domain": "www.syndikaat.ee", "canonical_language": "yes"}, "layers": [{"spans": [[{"heading": "0", "start": 0, "end": 376}], [{"heading": "0", "start": 378, "end": 809}], [{"heading": "0", "start": 811, "end": 1176}], [{"heading": "0", "start": 1178, "end": 1660}], [{"heading": "0", "start": 1662, "end": 2140}], [{"heading": "0", "start": 2142, "end": 2890}], [{"heading": "0", "start": 2892, "end": 3413}], [{"heading": "0", "start": 3415, "end": 3446}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}