{"text": "Ministrid räägivad AAU-de elektriautode tehingust\n\nJaanus Tamkiv: nn autode tehing, see koosneb iseenesest kahest osast. Üks on lepinguosa, mis puudutab nende autode soetamist ehk nn vahetustehing, et Jaapan saab meie AAU-d ja meie saame vastu nende elektriautod. Neid on kokku 507 autot, mis siis läheb nii linnade kui ka valdade kui ka ASi Hoolekandeteenused sotsiaaltöötajatele selleks, et oma tööd teha ja nendega ringi liikuda.\n\nJa teine selle lepingu osa on see, mis puudutab vastava taristu väljaehitamist, need laadimispunktid, 250 laadimispunkti üle Eesti siis suuremates asulates transpordisõlmedes ja suuremate teede ääres selleks, et neid autosid saaks siis laadida ja kasutada.\n\nJa täiendavalt veel selle lepinguosa toetusmeede eraisikutele nende elektriautode soetamiseks, mis peab tagama olukorra, et ka eraisikute huvi nende elektriautode soetamiseks tõuseks ja see toetuse maht, rahaline maht võimaldaks umbes soetada täiendavalt kokku 500 autot.\n\nHanno Pevkur: mis on oluline, on kindlasti see, et selle tulemuseks peab olema meie sotsiaalteenuse oluline paranemine, et valdadesse ja linnadesse need autod jõuavad ja jõuavad ka hoolekandeteenusteni, nii nagu keskkonnaminister ütles.\n\nKui te teate, et Eestis on 226 omavalitsust, siis 507 autot on rohkem. Tõsi on see, et kõikidele valdadele-linnadele ehk siis kõikidele omavalitsustele me selle võimaluse anname autot soetada. Aga kui me võtame ainuüksi Tallinna, siis siin sotsiaaltöötajaid on oluliselt rohkem ja suuremates valdades on ka oluliselt rohkem, aga võib eeldada, et ka kõik sotsiaaltöötajad seda autot ei vaja ja võib-olla mõnel isegi ei ole juhilubasid.\n\nNii et me oleme selle arvestuse, 507 töötajat, omavalitsustega koos kokku pannud ja väga loodame tõesti, et inimesteni jõudev abi seeläbi oluliselt paraneb ja kõik abivajajad, kes on siis koduhooldusel või kes vajavad muul moel valla- või linnavalitsuse toetust, et seeläbi siis tõesti nende teenuse kvaliteet tõuseb ja paraneb. Juhan Parts: Põhikomponent on ikkagi suhteliselt vastupidava infrastruktuuri loomine, elementaarse infrastruktuuri loomine, mis väljendub kiirlaadimispunktide võrgustiku loomisel üle Eesti. Kokkuleppe alusel koostöös Jaapani konsultantidega kahe aasta jooksul - umbes see on see ajaline rakendusperiood - luuakse kiirlaadimispunktide võrgustik, mis suure tõenäosusega sisaldab 250 kiirlaadimispunkti.\n\nMis asi on kiirlaadimispunkt? Kiirlaadimispunkt on see, kus aku laaditakse täis umbes 20 minutiga. Ja teine projekt on see, mis on muidugi täiesti ebatavaline, ma kujutan ette, et Eesti inimestel võib-olla esialgu raske harjuda, aga püüdkem, et me hakkame maksma autotoetust eraisikutele teatud ulatuses. See rahaline maht, ma spekuleeriks, kui ma praegu ütlen, aga ma arvan, et see leping tagab suurusjärgus 500 eraisikule autotoetuse, kui ta omandab elektriauto.\n\nAndrus Ansip: Ja ma tahan uskuda, et see inimeste huvi saab päris suur olema.\n\nSee väike Mitsubishi auto, see tuli turule alles möödunud aasta lõpus ja ma tean seda, et käesoleva aasta jaanuaris on olnud näiteks Norras kõige enam müüdud väikeauto üldse. Ja kui me saame nüüd omale suurusjärgus 250 kiirlaadimisjaama, see on jaapanlaste standard, mis on praegu ainuke maailmas levinud standard. See on „Cha de Mo“, mis võiks tähendada tõlkes „lae ja liigu“, aga sama hästi võiks ta tähendada tõlkes ka, „kas teed soovite?“ Ehk siis vahepeal tuleb teepaus, kui Tartusse näiteks sõita.\n\nKui me saame 250 sellist jaama, siis Eestist saab tõeline demoriik. Me oleme mitmel puhul rääkinud sellest, et me tahaksime mingisugustele innovaatilistele toodetele olla niisuguseks demomaaks - väike riik, kus on võimalik suhteliselt kiiresti rakendada uusi tehnilisi lahendusi ja selle 250 kiirlaadimisjaamaga Eestist kindlasti saab väga eeskujuliku infrastruktuuriga, laadimistaristuga riik. Ma arvan, et see on väga innovaatiline lahendus ja Eesti inimeste jaoks muutub see elektriautode kasutamine ka üksjagu populaarseks.", "meta": {"texttype": "government", "url": "http://valitsus.ee/et/uudised/videod/watch/1372/1502,1452,1442,1432,1422,1392,1382,1372,1342", "langdiff": "0.26", "length": "1k-10k", "id": "563634", "crawl_date": "2013-01-12", "web_domain": "valitsus.ee", "canonical_language": "yes"}, "layers": [{"spans": [[{"heading": "1", "start": 0, "end": 49}], [{"heading": "0", "start": 51, "end": 432}], [{"heading": "0", "start": 434, "end": 690}], [{"heading": "0", "start": 692, "end": 963}], [{"heading": "0", "start": 965, "end": 1201}], [{"heading": "0", "start": 1203, "end": 1637}], [{"heading": "0", "start": 1639, "end": 2368}], [{"heading": "0", "start": 2370, "end": 2834}], [{"heading": "0", "start": 2836, "end": 2913}], [{"heading": "0", "start": 2915, "end": 3418}], [{"heading": "0", "start": 3420, "end": 3947}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}