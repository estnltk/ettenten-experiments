{"text": "Täna avatakse Kiviõli Keemiatööstuse uus poolkoksiprügila. Uus rajatis hoiab ära sadevete imbumise läbi poolkoksijäätmete põhjavette. Kivisildniku positiivne programm käsitleb oma jäljendamatul moel laulu- ja tantsupidu. Täna on valitsuse istungi päev ja Uudis+ teises tunnis kuuleme, mida otsustati. Tänaste stuudiokülalistega keerleb jutt Eesti ühe vanema rannaküla, Eesti mandriosa kõige põhjapoolsema Pärispea küla 750. aastapäeva ümber. Valmis on saanud ajalooraamat ja küla ajalooteemaline näitemäng. Veel räägime täna Järvamaal avatavast skautide ja gaidide suurlaagrist. Välisteemad: Kaarel Kaas räägib Vene armee reformidest, Rain Kooli Soome meediast.\n\noliver 09-07-09 16:26 ma olen ka eelkommenteerijaga ühte meelt, mulle tundub, kuna kogu aeg orgunnib seda üritust Tallinna linnavalitsus ja praegu on seal see KE juhtida ,siis sinna ongi see koer maetud ja see halamine. Varem oli õllesummer väga pop,sellest tehti tundidepikkusi tele- ja raadiosaateid ja seda igati propageeriti ,ja nüüd tehakse nii maha, et maa on must ,aga seal pidi täielik kord olema tagatud,vaata ,et laulupeo ajal tlnutati nurga taga veel rohkem ,kui nüüd õllesummeril, olge ikka arvustamisega õiglased!\n\nKaspar 09-07-09 15:57 ei tohiks vabaõhukatest ära unustada, et juuli lõpp ja auusti algus on jaan tätte ja udupasun mööda eestit ringi sõitmas. sinna lähen kindlasti.\n\ntallinlane 09-07-09 15:47 suurepärasel üritusel nagu Laulu- ja tantsupidu juba käisin. Ehk lähen ka Viljandi folgile. Plaan on minna Sandra Nurmsalu, Laura Põldvere ja Bastose kontserdile.\n\nMõttetu hala 09-07-09 15:32 Õllesummeri kallal pidev irisemine on vist Uudis+ tegijatele lausa kohustuslik. Pole seal sugugi rohkem purjus alaealisi kui teistel suvistel üritustel. Hea ja igal aastal aina paremaks muutuv tihe kultuuriprogramm sobib aga Lauluväljakule vägagi hästi. Kas Müncheni Oktoberfest tuleks ka Teie arvates ära keelata? Pole mõtet oma isiklikku arvamust otse-eetriõigust kasutades kuulajaile peale suruda.\n\nSiiri 09-07-09 14:25 Selle suve parim vabaõhuetendus on juba nähtud:\"Romeo ja Julia\" Londoni Shakespeare-teatris. Suur annus noorust ja sarmi! Teine samasugune üritus tulvil noorust ja sarmi, ja pealegi tasuta, oli l a u l u p e o r o n g k ä i k!\n\nHall 09-07-09 14:10 Viljandi pärimusmuusika festival, Bonzo ja Jassi Zahharovi kontserdid - need tulevad veel juulis, kindlasti midagi augustis ka.\n\nMaiu 09-07-09 13:54 Parim ja tähtsaim oli muidugi laulu-tantsu-pillipidu; järgnevad Haapsalu Vanamuusika päevad, Lihula Muusikapäevad; Rapla Kirikumuusikafestival; Saaremaa Ooperipäevad; Märjamaa folk. Huvi pakuvad ka Nargen festivali ettevõtmised ja mõned teatrietendused. Oli plaanis minna ka Riiga Placido Domingot kuulama, aga kahjuks jääb see kontsert ära. Huvitavaid mitmekesiseid sündmusi on Eestimaal väga palju.\n\nTallinnlane 09-07-09 13:44 Kahjuks ei. Põhilised üritused on Tallinnast väljas ja kui autot ei ole,pole sinna võimalik minna. Õhtul ei saa tagasi . Bussisõit,pilet ja veel öömaja ei mängi välja.\n\nemõušn 09-07-09 13:43 Kahju,et ka ERR ei pea lugu eesti keelest.Meil on TUNDED ja TUNDELISUS.EMOTSII jäägu mujale.\n\nkalev 09-07-09 12:53 Arvutite kokkujooks otse-eetris läks hästi kokku Google op-süsteemi teemaga. Öelge ka eetris, mis süsteem teil kokku jooksis - oleme ausad, ikka Windowsi põhine süsteem :) See on parim reklaam uuele süsteemile. Seega on ERRil põhjust LINUXi poole vaadata. Edu!\n\nAnonüümne 09-07-09 12:32 Juuli keskel külastame ilmselt Seto folki. Viljandi pärimusmuusika festivalile satume ehk samuti üheks päevakeseks.\n\nHmm, mulle ei meeldi nõukamaiguline sõna festival. Võiks olla pärimusmuusika pidu või midagist :)\n\nvõrukas 09-07-09 12:23 \"Imearst\" Tammistu küünis (käidud), Bonzo Võru Katariina kirikus, Võru folkloorifestival, Vastseliina vanaajapäev, Tartu Hansapäevad, Vaskpillipäevad Võrus, muid üritusi võib ka veel tulla.", "meta": {"texttype": "forum", "url": "http://vikerraadio.err.ee/saade/uudispluss/716/kommentaarid", "langdiff": "0.29", "length": "1k-10k", "id": "94613", "crawl_date": "2013-01-12", "web_domain": "vikerraadio.err.ee", "canonical_language": "no"}, "layers": [{"spans": [[{"heading": "0", "start": 0, "end": 661}], [{"heading": "0", "start": 663, "end": 1189}], [{"heading": "0", "start": 1191, "end": 1357}], [{"heading": "0", "start": 1359, "end": 1547}], [{"heading": "0", "start": 1549, "end": 1977}], [{"heading": "0", "start": 1979, "end": 2226}], [{"heading": "0", "start": 2228, "end": 2375}], [{"heading": "0", "start": 2377, "end": 2797}], [{"heading": "0", "start": 2799, "end": 2993}], [{"heading": "0", "start": 2995, "end": 3109}], [{"heading": "0", "start": 3111, "end": 3392}], [{"heading": "0", "start": 3394, "end": 3534}], [{"heading": "0", "start": 3536, "end": 3633}], [{"heading": "0", "start": 3635, "end": 3847}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}