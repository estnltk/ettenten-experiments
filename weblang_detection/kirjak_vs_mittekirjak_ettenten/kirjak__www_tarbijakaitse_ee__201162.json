{"text": "Euroopa Komisjon ei pea Eesti valitsuse esitatud andmeid üleliigse suhkruvaru kohta usaldusväärseks ja määrab Eestile tõenäoselt maksimumtrahvi.\n\nEuroopa Komisjonis on põhjalikult olnud jutuks Eesti valitsuse hiljuti esitatud argumendid, mis rõhuvad just eratarbimisele. See põhjendus pole aga väga tõsiselt võetav, eriti pärast teateid magusatootja Kalev juurest leitud suhkruvarudest. Kalevi juhtum on Eesti positsioone läbirääkimistel komisjoniga märkimisväärselt kahandanud, teatab ETV.\n\nKomisjoni allikad märgivad irooniliselt, et Eesti esitatud andmeid ei saa usaldada, kui alguses räägitakse 60 000 tonnist, kuid seejärel “leitakse” 30 000 tonni üles.\n\nTõenäoliselt saab Eesti trahvi nö. täie rauaga: eeldatakse, et riik suudab nüüd spekulantidelt trahvi tagasi küsida. See aga võib olla üsna keeruline ülesanne ja tõsine katse Eesti haldussuutlikkusele, sest paljud firmad on lihtsalt haihtunud või pankroti välja kuulutanud.\n\nEesti saab veel üle poole aasta aega laovarude hävitamiseks. Samuti ei pea trahvi maksma korraga. Ilmselt tehakse vastav tasaarveldus.\n\nNB! Hääl rahva hulgast e. netikommentaar: Kes vastutab? 19.04.2005 16:40 Tahan teada, kes vastutab? Kes tagasi peab astuma? Tegemist on räige ämbriga. Harimata lambipoliitikud", "meta": {"texttype": "periodicals", "url": "http://www.tarbijakaitse.ee/modules.php?op=modload&name=News&file=article&sid=2474", "langdiff": "0.30", "length": "1k-10k", "id": "201162", "crawl_date": "2013-01-11", "web_domain": "www.tarbijakaitse.ee", "canonical_language": "yes"}, "layers": [{"spans": [[{"heading": "0", "start": 0, "end": 144}], [{"heading": "0", "start": 146, "end": 490}], [{"heading": "0", "start": 492, "end": 658}], [{"heading": "0", "start": 660, "end": 933}], [{"heading": "0", "start": 935, "end": 1069}], [{"heading": "0", "start": 1071, "end": 1246}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}