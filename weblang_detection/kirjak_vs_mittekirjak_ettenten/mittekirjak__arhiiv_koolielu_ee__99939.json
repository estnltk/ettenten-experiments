{"text": "Ei ole ise võõrkeele õpetajaks õppinud, küll aga võõrkeelt c-võõrkeelena õpetanud mõningad aastad.\n\nMinu õnn oli selles, et keelt, mida õpetasin (prantsuse) õppisid ainult need, kes ise väga tahtsid ja olid huvitatud keeleõppest. Omajagu tähtis on ka õppematerjali valik. Heade materjalide puhul tuleks keeleoskus \"nagu iseenesest\" ja inimestel ei kao huvi õpitava vastu.\n\nMina praktiseerisin palju dialoogi tunnis, pannes õpilased kõik korraga omavahel rääkima mingil etteantud teemal. Teema hõlmas tunnis õpitud sõnavara ja see valmistas õpilastele palju rõõmu ja tekitas elevust, kui kohe sai õpitut praktiseerida ja rääkida proovida.\n\nSama ülesande eest saaks ju ka hinnata ja teistel oleks lõbus kuulata neid isetehtud dialoogikesi.\n\nTeemad võiksid olla elulised ja miks mitte- ka natuke naljakad. Kaasata võiks rollimängu, kus üks näiteks kelner, teine teenindatav; üks vanaisa, teine lapselaps; üks bussijuht, teine tädike jms.\n\nVõimalusi jätkub! Head nuputamist! Loodan, et ma ei shokeerinud võõrkeeleõpetajaid oma \"võhiklike\" soovitustega.:)\n\nIgasugune kompetentne ja erialaselt pädev soovitus on ka kindlasti küsijale teretulnud!\n\nSoovitaksin lugeda 11 vihikust koosnevat keeleõpetaja metoodikavihikute sarja (Kirjastus TEA 2000, II trükk 2001). Sarja kuulub teiste hulgas ka eraldi vihik \"Kõnelemisoskuse arendamine\" (autor Piret Kärtner). Sealt saab kindlasti head nõu ja ideid! Metoodikavihikute sari on saadetud kõikidesse eesti koolidesse, ka saab vihikuid osta raamatupoodidest.", "meta": {"texttype": "periodicals", "url": "http://arhiiv.koolielu.ee/pages.php/08?teema=231", "langdiff": "0.33", "length": "1k-10k", "id": "99939", "crawl_date": "2013-01-13", "web_domain": "arhiiv.koolielu.ee", "canonical_language": "no"}, "layers": [{"spans": [[{"heading": "0", "start": 0, "end": 98}], [{"heading": "0", "start": 100, "end": 371}], [{"heading": "0", "start": 373, "end": 637}], [{"heading": "0", "start": 639, "end": 737}], [{"heading": "0", "start": 739, "end": 934}], [{"heading": "0", "start": 936, "end": 1050}], [{"heading": "0", "start": 1052, "end": 1139}], [{"heading": "0", "start": 1141, "end": 1494}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}