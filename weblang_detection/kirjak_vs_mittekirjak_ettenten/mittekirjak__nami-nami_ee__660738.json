{"text": "Ostsin katsetuseks mingeid uusi eesti päritolu neljavilja hommikukrõbinaid, sama firma tehtud, mis kamapallidki. Ütlen ausalt, et täiesti maitsetud ja näeb välja nagu loomasööt :( Proovin nad nüüd jogurtiga kuidagi hommikuti ära süüa, ei raatsi toitu ära kah visata. Kurb, et eestis keegi häid, tervislikke ja kiudainerikkaid helbeid ei tooda :(\n\nHei, oled sa neid kamapalle ka proovinud? Nägin eelmises Maalehes (või oli see Maakodus) nende reklaami ja mõtlesin, et ohoo, midagi huvitavat. Poes pole otsa veel juhtunud.\n\nAga vot mulle meeldivad mõlemad. Mina ei söö neid jogurtiga, vaid piimaga, sest joguritga tuleb selline õudne klump välja. Mulle just meeldibki, kui on nati \"maitsetud\", st ei ole üle suhkrustatud. Lõikan sinna ise oma puuvilja juurde ja väga maitsev. Teine variant oleks nt mett lisada.\n\nKirjutan ka oma hommikusöögi, mis on juba aastaid sama olnud. Lahustuv kohv piima ja suhkruga ja sinna kõrvale 3 võileiba (või sepikut) vorsti, juustu, tomati ja majoneesiga. Kui on õhtust kooki või muud magusat järele jäänud, siis ampsan veel sedagi peale.\n\nMuidugi on hea, et nad magusad pole, ma selle pärast ei salli enamusi helbeid mis meil müüa on, kuna on üle suhkrustatud. Aga need on mumeelest.. lihtsalt maitsetud, kahjuks. Aga piima ja puuviljaga on hea mõte, pean kindlasti proovima, aitäh :)\n\nKamapalle pole proovinud aga kuulu järgi pidid olema ka sellised, mis on paljusid külmaks jätnud. Millest mul on muidugi siiralt kahju!", "meta": {"texttype": "informative", "url": "http://nami-nami.ee/Board/Forum/ViewTopic/1472?Page=21", "langdiff": "0.39", "length": "1k-10k", "id": "660738", "crawl_date": "2013-01-12", "web_domain": "nami-nami.ee", "canonical_language": "no"}, "layers": [{"spans": [[{"heading": "0", "start": 0, "end": 345}], [{"heading": "0", "start": 347, "end": 520}], [{"heading": "0", "start": 522, "end": 809}], [{"heading": "0", "start": 811, "end": 1068}], [{"heading": "0", "start": 1070, "end": 1315}], [{"heading": "0", "start": 1317, "end": 1452}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}