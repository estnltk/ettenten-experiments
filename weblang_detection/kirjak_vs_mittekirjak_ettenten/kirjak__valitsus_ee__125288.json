{"text": "Samuti on programmi olulisteks eesmärkideks defineerida Eestile olulised alavaldkonnad, mida hakatakse toetama ja koondada kõik asjasse puutuvad osapooled, kes energeetika erinevate valdkondade eest vastutavad.\n\nViimaste alavaldkondade juures püütakse identifitseerida ka ni¹ivaldkonnad, kus on mujal maailmas juba olemas usaldusväärsed tehnoloogiad, milliste rakendamine oleks Eestis majanduslikult põhjendatud.\n\nProgrammi juhtministeerium on majandus- ja kommunikatsiooniministeerium, mille juurde moodustatakse programmi juhtkomitee. Juhtkomitee koosneb ministeeriumite, valdkonna ettevõtluse esindusorganisatsioonide, teadusinstitutsioonide ja kõrghariduse valdkonna esindajatest ning programmijuhist.\n\nPlaani järgi kiidetakse energiatehnoloogia programm valitsuses heaks koos teadus- ja arendustegevuse ning innovatsiooni strateegia rakendusplaaniga tänavu detsembris. Programmi kestuseks on 2008. a teisest kvartalist 2013 a. esimese kvartali lõpuni. Programmi juhtkomitee peaks kogunema esimesele koosolekule tuleva aasta jaanuaris.", "meta": {"texttype": "government", "url": "http://valitsus.ee/et/valitsus/801/teadus-ja-arendusnõukogu-kinnitas-energiatehnoloogia-programmi-põhimõtted", "langdiff": "0.31", "length": "1k-10k", "id": "125288", "crawl_date": "2013-01-15", "web_domain": "valitsus.ee", "canonical_language": "yes"}, "layers": [{"spans": [[{"heading": "0", "start": 0, "end": 210}], [{"heading": "0", "start": 212, "end": 412}], [{"heading": "0", "start": 414, "end": 705}], [{"heading": "0", "start": 707, "end": 1039}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}