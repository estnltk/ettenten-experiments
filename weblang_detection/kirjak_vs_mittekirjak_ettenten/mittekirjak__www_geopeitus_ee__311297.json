{"text": "Mõistatus ei valmistanud mingit probleemi, aga ilma gepsuta ei läinud igaks juhuks otsima. Nüüd kui ta olemas, polnud leidmine mingi probleem. Aardes vett sees polnud. Logi veidi niiske. Väikse hoolduse võiks ju ehk teha. Tänud.\n\nSudoku lahenes probleemideta ning ka aarde leidmine ei tekitanud mingit peavalu. Ainuke probleem oli see, et aardes oli rohkelt vett sees, mille välja valasin. Väike hooldus ei teeks aardele paha\n\nÕhtul sai üle pika aja sudoku lahendatud, hommikul pakkisime pere kokku ja põrutasime jalutuskäigule. Karl küll kihutas rattaga ette ja leidis enne üles, aga džentelmen nagu ma olin, siis eemalt Karli nulli läheduses nähes, pöörasin selja ja ootasin kuniks ta oma tegevustega lõpuni jõuab.\n\nPärast sukeldusin ise võssa ja peale paari minutit tuli ka kergesti kätte\n\n22 juuli 2012 leidis Kevin [k6] Telefoni GPS pani võsas korralikult kelbast, nii et tuli tugineda visuaalsetele signaalidele. Konteineril puudus igasugune maskeering (oli näha, et seda on maskeeritud, kuid vegetatsioon oli pealt ära kuivanud) ja see oli umbes kümne meetri pealt nähtav, kui õigest suunast läheneda ja õigesse kohta pilk suunata. Konteineri sisu ja logiraamat oli totaalselt läbi vettinud, konteineris oli mitme supilusikatäie jagu vett. Mingil põhjusel sisaldas konteiner ka muda, kuidas see sinna sisse saab, raske oletada. Logiraamat kehvas seisukorras, lehed lahtiselt, lagunenud. Kuivatasin konteineri sisu ära ja lisasin maskeeringut. evej\n\n14 juuni 2012 ei leidnud Kristjan [sportlane] Koordinaat on mitu korda ühte põõsasse arvutatud, aga seal põõsas küll midagi polnud. Ehk kas keegi on aarde koju kuivama viinud või on see kaduma läinud!\n\n29 aprill 2012 leidis Sigrid ja Toivo [sigrid] Mõistatus kerge, aarde leidmine mitte nii kerge, kuid saime sellega hakkama :) Aarde lähedal on suured lombid ning aarde ise on väga märg ning rauast asjad sees roostetavad.\n\n28 aprill 2012 leidis Merily [vuti61] Aarde konteiner ise oli küll kuiv ja ok, aga ka minu hinnangul ei ole selle asukoht kõige sobivam meie ilmastikule ja aastaaegadele. Soovitan kaitsvamat peidukat või ilmastikukindlamat konteinerit. EVEJ,TFTC\n\n22 detsember 2011 leidis Sander [sander_s] mõistatusega võsa-aare. suht koba peale leidsin, miskipärast isegi väga kiiresti. lumega võimatu.\n\n15 detsember 2011 leidis Hannes [hpalang1] Hm. Hommik otsa oli sadanud, mistõttu ei haisend see kant. Maskeering - noh jah ei noh ... Logi oli natuke niiske, aga aaret oli ka hiljuti leitud. Igatahes olemas ta oli.\n\n3 detsember 2011 leidis Vilja, gk ja [menope] Peidikust ei saa selle aarde puhul küll rääkida ja ega aardestki vist saa rääkida, sest see mille eest leidsime oli üks... käkk. Kindlasti on see koht lihtsalt koha pärast väärt suvel külastamist, aga praegusel aasta-ajal kujunes jalutuskäik külmas ja haisus ja lägas vantsimiseks ning aare geotripi kohutavamas seisus olevaks topsiks.\n\n3 detsember 2011 soovis hooldamist mina ja ka teised, ma usun [viljarebane] Aare on kohutavas seisus, niiske, roostetanud, asjad on katki, minigripp märg.. Vajab hädasti suisa väljavahetamist!!\n\n3 detsember 2011 leidis mina, gk ja Liina [viljarebane] Mul pole sudokudega erilisi suhteid, seega jäi see Liina ülesandeks. gk lasi jälle liugu :) ja nii me sinna kohale sõitsime. Külm ja kõva tuul, vihm ja vastik hais saatsid meid aardeni. Aarde leidsin, kuna astusin talle lihtsalt peale ja kuulsin kummalist heli. Aare on totaalselt korrast ära, tõsine väka-väka-väka ja oleks olnud vaja kummikindaid, et logida. Kõik on niiske ja roostetab. Vastik! Aardest EVEJ, ei tahtnud seal midagi katsuda.\n\n5 november 2011 leidis Carolys, Mari-Liis, Fred [sun123451] Järjekordne näide sellest, et mälu ei tasuks usaldada. Kõndisime pargi(?) teise otsa enne kui GPSi sisse lülitasin, sest kuidagi oli meelde jäänud, et aare on teisel pool. Naasesime ringiga - nautisime vaadet ning üritasime seda ka jäädvustada. Mari-Liis sai ilusasti GPSi koolituse selgeks ning kõndis nulli. Sealt maalt oli lihtsalt otsa komistamise vaev. Aardepoiss (või tüdruk) lihtsalt vedeles maas. Kahju oli teda niimoodi maskeeringuta sinna jätta. Nihutasime ta mõned sentimeetrid GPSi järgi nulli suunas veidi varjulisemasse kohta. Aare ise on must. Ei tahtnud seal sees sobrada. EVEJ\n\n8 oktoober 2011 leidis Kazo&Mallu [mallu] Nagu viimanegi siin logija kirjutab...vajaks see aare natuke hooldus tähelepanu. Kilekotti ümber tal enam ei olnud, see vedel natuke eemal. Aare ise peesitas keset lagedat kohta kõigile nähtavalt. Võibolla nii pidigi olema. Logi oli seest ka kannatada saanud aga suutsime enda nimed sinna veel jätta.\n\n8 september 2011 leidis Alex [alex] Täna hommikul taevast vaadates tundus, et kodutööd jäävad vihma tõttu ära ja on selline \"lipsu ja valge tennise \"aardeotsingu ilm.Nii ka oli.Aare vajaks vist natuke omaniku sekkumist ja natuke teise kohta tõstmist.Laeka all tundus keegi elavat ja hiljuti sinna pandud uus kileümbris oli taas ribadeks.Koht iseenesest oli vahva kuigi...ega palju ei puudunud, et homme oleks saanud figureerida kriminaalkroonikas nagu hobuse poolt alla aetud tundmatu meesterahvas,tänud!\n\n21 august 2011 leidis Siim [siim] GPS andis endast parima et ma seda mitte ei leiaks. Tulin siis korraks rajale tagasi ja valisin uue lähenemis nurga. Nüüd märkasin juba eemalt üht sobivat kilekotti. EVEJ\n\n13 august 2011 leidis Krista ja Annika [karing] Koordinaadid olid meil juba tükk aega selged olnud, 13 oli see päev, kui me mõlemad olime vabad, et seda kohta vallutama minna. Ekslesime ja otsisime seal oma 15 minutit. Sealt kurva näoga lahkuma hakates ma ütlesin sõbrannale, et see peab siin olema. Annika vaatas hetkeks seda kohta veel ja avastaski aarde. Emotsioonid minu poolt, noh, olid üsna taevas:)\n\n13 august 2011 leidis Annika ja Krista [annic] Kuna me ei olnud teineteist üsna pikka aega näinud, veetsime kõigepealt metsas aega lihtsalt lobisedes. Geps vigurdas ja laskis meil edasi-tagasi kõndida ja aare ei hakanud ka kuskilt silma. Kui seal juba üsna pikka aega putukaid söötnud olime, hakkasime mõtlema, et peaks ära minema. Aga kui end juba minekule seadsime, ütles Krista, et see ju peab siinsamas olema, ja mina heitsin veel ühe lühida viimse pilgu metsa ja leidsin, et ohoo, see ju ongi siin. Ja nii saigi logitud.\n\n8 juuli 2011 hooldas Lauri [shadow ] Kirevad kileräbalad on selleks korraks asendatud monotoonse kilekotiga ning seoses sellega ei saa enam loota karbi märkamisele Stroomi rannast.\n\n8 juuli 2011 leidis Lauri [shadow ] Gps tuulas mööda metsa ringi. Õnneks oli kaasas geovaist ja karp sai siiski leitud. Karp ja logiraamat olid kuivad kuid kirevaid kileribasid oli peidikust umbes 2m raadiuses. V: kileräbalad J:uue kilekoti\n\n16 juuni 2011 leidis Ervin [ervin] Algul geps küll keerutas veidi, kuid siis märkasin kilekotti ribasid. Täna oli logiraamat kuiv.\n\n14 juuni 2011 leidis [153] [pilditibi ] Kiire leid tänu kilekotile. On teine jah üsna nutuses olukorras, eriti logiraamat. EVEJ\n\n9 juuni 2011 leidis Liina ja Karel [debora] See oli küll täielik kohale minemise vaev. Aare vedeles lihtsalt, ilma maskeeringuta, kõrval vägagi äranäritud kilekoti jäänused, logiraamat kergelt niiske. Logi kirjas, jätsin aardekarbi samasse kohta, kuid üritasin natukenegi maskeerida. Aare vajab tõesti hooldust.\n\n11 mai 2011 leidis Hellin ja Andres [suspert] Leitud! Maskeering oli täiesti olemas ja viimane logi enne meid 5.maist - Soome kodanikelt.EVEJ. Aga jah, aare vajaks hädasti hooldust, must, niiske, puudus geopeituse juhend ja ümbriskotid olid täitsa räbalad - nagu oleks mõni loom neid rappimas käinud.\n\n30 aprill 2011 leidis Kadi, Alo, Irokas [irokas100 ] Järjekordne spiraalipidi lähenemeine, sest geps keerles kogu aeg ümnber aarde. Tegelikult oli maskeering täiesti kadunud ja ei püsi ilmselt ka see, mille meie sinna ümber ehitasime. Vajaks ilmselt ümberpeitmist...\n\n30 aprill 2011 leidis Kadi, Alo, Ain ja Sviidi [pikkkasso] Aarde peidik oli loodusjõududele alla andnud, mistõttu oli otsitav poolpaljas. Katsime ta peale logimist uute riietega.\n\n31 oktoober 2010 leidis Hanno, Andreas & Carolina [caro] Kunagi 2007. aastal mitteleitud aare. Seekord oli ainult kohalejalutamise vaev. Aardekarp seest märg, valasin vee välja, logiraamat oli õnneks kuivemapoolne.\n\n13 september 2010 leidis sull ja ikea [sull] nagu selgus, on aare ka uiskudega ligipääsetav. ehkki võibolla mitte soovitatav :P aare suhtkoht märg ja kilekott ilmselt pigem segab aarde kuivamist. hooldus kuluks ilmselt marjaks ära. evej ja tack!\n\n31 august 2010 leidis Heike [deggy87] Aare oli juba peidikust väljas mind ootamas .. valasin vee karbist välja ja panin peitu tagasi :)\n\n4 august 2010 leidis Priit [armastan ] Aare lihtsalt andis alla ja tuli vabatahtlikult peidust välja. EVEJ:\n\n29 juuli 2010 leidis Mario [kivist] Sudoku fännina olid koordinaadid ammu olemas, kuid maa-ameti pildi järgi otsima minna ei tundunud väga ahvatlev. Täna läksin gepsuga, tiirutasin tükk aega oletatavas nullis ringi aga ei miskit, lõpuks siis leidsin jälle lihtsalt silmi lahti hoides ja võimalikku peidukat otsides. EVEJ.\n\n9 juuli 2010 leidis jandra [multifoon] mina see olin, kes ratta puu najale toetas, aga võsa vahel jalutajaid ma kahtlustada ei osanud, ju jäi imelikust kohast väljumise moment nägemata :) leidsin stiilis \"otsi sealt suunast loogilist kohta\" EVEJ\n\n9 juuli 2010 leidis Elve & Veiko [vx] Mõistatuse lahendasin juba nii ammu, et lahenduse üles leidmine võttis tükk aega. Maa-ameti pildi järgi leidsime enam-vähem õige koha. Piilusin natuke siia-sinna kuni Elve soovitas üht konkreetset kohta vaadata. Seal reetis kilekott aarde asukoha hetkega. Kuna kilekott oli räbal ja mullane/niiske, siis aaret selle sisse tagasi ei pannud vaid keerasin kilekoti lihtsalt aardele ümber. Uus kilekott tuleks ilmselt kasuks. EVEJ, Võimalik, et nägime järgmist leidjat ka aarde läheduses - keegi seal ratta puu najale sättis ja ringi vaatas kui me lahkusime.\n\n2 juuni 2010 leidis Tanel ja Triin [trine] Lahendatud sudoku oli minu aardekotis vähemalt kaks aastat, gepsu-eelse ajaarvamise aegadel tundus vist liiga võsakas, et kaardi järgi leida. Nüüd tuvastasin kuidagimoodi kulunud numbrid ja kohapeal läks väga kiirelt, tänu sääskedele. Aare korras, kilekoti jätsin alles, sest ta on piisavalt auklik ega tohiks karbile häda teha.\n\n31 mai 2010 leidis Osvald [osvald] Leitud.EVEJ\n\n19 mai 2010 leidis Argo [s120l] leitud napilt enne pimedat;) ei võtnud ega jätnud\n\n9 mai 2010 leidis Aarto,Renate,Aliide-Marie,Samuel [aarto] Sudokusid meeldib lahendada,aga õige koht leitud teisel katsel.EVEJ\n\n28 aprill 2010 leidis nukitsa [nukitsa ] Selge taevaga lihtne leid. Korra olen ennem ka käinud luuramas. Siis oli pilvine ja gps jooksutas mind mööda metsaalust ringi. EVEJ.\n\n25 aprill 2010 leidis Elge ja Rauno [kuukulgur] Käisime seda umbes nädalajagu tagasi pimedas ja ratastega otsimas. Vaatasin siis isegi õigesse kohta, kuid viletsa taskulambi tõttu ei aaret ei näinud. Täna vedas geps meid mööda metsa päris korralikult ringi, edukaks osutus taktika, mis aeg-ajalt kipub tahaplaanile jääma, gps tasku ja silmad lahti. EVEJ\n\n24 november 2009 leidis Neeme [neeme ] Ei mäletagi, kuna need õiged numbrid sinna gepsu said, aga olemas nad olid ja päris õige koha peale juhatasid ka. Jätsin täringu.\n\n19 november 2009 ei leidnud Maria ja Mark [mark] Maria osaks jäi siis kodus ajude raqgistamine. Olen kindel et ma olin õiges kohas - s.t. et sudoku oli õigesti lahendatud. Nullist umbes 10 meetri kaugusel nägin ideaalset peidupaika, mis endas aaret ei peitnud. Üldiselt ajan pimeduse ja taskulambi puudumise süüks. Teinekord tagasi :)\n\n1 november 2009 leidis Kaja ja Bruno [kajaliis ] Pühast unetusest lahendasin hommikul kell 9 sudokut. Ei istu mulle need numbrid ja tegin veidike sohki. Aga abimaterjalide kasutamine ei olnud ju keelatud. Aarde endani jõudsime aga õhtupimeduses. Vastikult väänlevaid ja nähtamatuid oksi olid kõik kohad täis. Nagu oodata oli, keerasid mõlemad gepsud ennast sõlme ja jooksutasid meid samamoodi nagu eelnevaidki otsijaid. Lõpuks siiski oli otsitav käes. Konteiner on seest märg ja vajab põhjalikku hooldust. Ka uut ümbriskotti. EVEJ\n\n22 september 2009 leidis Triin [liinu] Ilm oli igal juhul erakordselt halb - tuuline ja vihma sadas ning mina läksin ilma vihmavarju ja taskulambita õhtul aaret jahtima. Eelnevalt sudokust ennast läbi närinuna ei saanud ju pooleli jätta, õnneks otsustas geps kehva ilmaga viisakalt käituda ja kiirelt õigesse kohta juhatada. EVEJ\n\n19 september 2009 leidis Priit [otsingul] Ei meeldi mulle sudoku ja vist ei hakkagi meeldima – eelistan ristsõna. Seetõttu kasutasin abivahendit. Aare omal kohal ja heas korras. EVEJ.\n\n18 september 2009 leidis Mairi, Piia ja Priit [maipri] Sudoku lahendamisel kasutasin interneti ja toredate programmide abi :) Kohapeal läks omajagu aega kuna GPS käskis meil kõvasti tiirutada. Lõpuks siiski leidsime. Maskeering puudus. Panime tiba maskeeringut peale, et kilekott päris välja ei paista. Kilekott oli väga räbal aga omal vahetust kaasas polnud. V: klaaskuul J: zorro märk\n\n17 september 2009 leidis Rauno [raider] Sudoku sai lahendatud juba kolm kuud tagasi, aga alles eile jäi ta mulle spordikotsit silma - ei kujuta ette, miks ma ta sinna olin pannud.. aga kuna lahendus istus juba kolm kuud spordikotis, siis otsustasin teda otsima minna joostes. Dress selga ning gps näitas, et sihtpunktini on 2,5km - jooksuga kohale ja siis läks otsimiseks! Ei teagi, kas jooksmine oli gpsu sassi ajanud või oli see puude süü, aga minu 0 oli kusagil 30 meetri kaugusel ja nii ma ekslesingi seal võsa vahel.. Lõpuks jõudsin nulli, kus olid maas paar pakki kasutatud kondoome ja esimest korda elus nägin pakki \"vesilahuses libesti - tasuta\":) Haige värk - mõtlesin, et pagan, seda ma edasi otsida küll enam ei taha. Jalutasin juba võsast välja kui vaatasin, et miskit 5 meetri kaugusel on üks sobiv paik aarde peitmiseks ja seal ta kükitaski! Kui kellelgi on võimalus, siis võtku uus musta värvi kilekott ka kaasa, sest olemasolev on väga närtsinud. Tänud peitjale EVEJ\n\n15 august 2009 leidis Leelo [iksid] Proovisin siis minagi esimest korda sudokut lahendada, saadud koordinaadid viisid aardeleiuni, ju siis oli lahendus õige. Aardest evej.\n\n4 august 2009 leidis Risto, Laur [netfish] Hakkas juba pimedaks minema ning kartsime,et läheb raskeks võsas müttamine, aga õnneks Lauri terav silm tabas nullis kohe peiduka ära :) EVEJ\n\n4 august 2009 leidis Laur & Risto [laur ] Koordinaadid olid juba ammu olemas ja ka korra sai seal käidud. Siis aga päev GPSile ei sobinud ja nii see leidmata jäi. Täna kaks GPSi koos viisid õigesse kohta. EVEJ\n\n9 juuli 2009 leidis Endel ja Eveli [nipnip] Jalutasime üle ja siis tagasi ja oleks peaaegu veelkord üle jalutanud, aga Eveli silmad olid teravad. EVEJ\n\n28 mai 2009 leidis Myoldryn [myoldryn] Hehee... tänase päevaga teine aare, leidmine ei tekitanud raskusim, nii kui maha vaatasin, kohe ka legsingi.\n\n19 mai 2009 leidis Priit, Abr, Siisu [triip ] Koordinaadid ootasid juba paar kuud oma järge. Eile sai siis lõpuks kohal ära käidud. Ei võtnud, ei jätnud.\n\n3 aprill 2009 leidis Martti, Erik, Kristo [sidewinder] Eelmisel korral ei pääsenud \"tänu\" mugudele ligi, seekord saime ühisel jõul aarde kätte.\n\n3 aprill 2009 leidis Kristo, Erik, Martti [kristof ] Meie ühise otsingu teine leid, Erik on oma logis kõik öelnud. Tänud! :)\n\n3 aprill 2009 leidis Erik, Kristo ja Martti [hel] Eelmise otsimise ajal oli maa täiesti külmunud, nüüd ühiste jõududega läksime mälu järgi kohale, koordinaadid olid koju jäänud ja leidsime. Hea nuputamine, tänan peitjat! Aare korras. EV J: võtmehoidja ja pastaka\n\n28 detsember 2008 leidis Mauri, Ef ja Märt [mart ] Sudoku alistus loetud minutitega ja kohapeal oli aare sama lihtsalt leitav. Aare kuiv ja korras, logisime kell 11:35, jätsime Eesti juubelimärgi, ära ei võtnud midagi.\n\n20 november 2008 leidis Triin [linnapreili] Sudokut ei oska lahendada ja lõpuks ometi leidus keegi, kes lahendada oskas. Millegipärast ootasin natuke teistsugust peidupaika aga leitud sai. Taas läks rändama TB.\n\n28 oktoober 2008 leidis Urve ja Hannes [jussike ] Travel Bug täiesti olemas ja ootab järgmisi leidjaid. EV, J: nööbid 3+3.\n\n27 september 2008 leidis K ja M [gpseurope ] Nüüd kui GPS lõpuks näitab koordinaate õigesti, läksime noppisime ka selle ära. Ööpimeduses metsa võtta pole probleem. V: võtme J: Norwegian Key TB\n\n23 september 2008 leidis Inga ja Helen [leenu ] Hakkab juba lausa tavaks saama peale tööd metsa minek (sel ajal kui enamus inimesi vist kodus teleri ees mõnusasti tiksuvad). Kui eile jäi aare pimeduse tõttu leidmata, taskulampe polnud ka. Siit moraal: vaja varuda endale üks korralik taskulamp! Seekord siis leidis Inga aarde ilusti üles.\n\n21 september 2008 leidis Kalle [simkalle] Aasta tagasi sai seda aaret ka \"heinamaalt\" otsitud.Täna sai sudoku uuesti arvutatud ja metsa kohale mindud.Kohapeal lugesin logid uuesti läbi,et kaevata pole vaja.Siis pöörasin ümber ja seal ta mulle vastu vaataski=) V:pastaka J:pastaka ja koera\n\n7 september 2008 leidis Kendra & Hanno [hanno5000] Arvud said ruutudesse kirjutatud juba nädal varem, täna siis läksime tulemust kontrollima, nullis võttis Kendra endalegi täiesti ootamatult aarde praktiliselt kohe peidikust välja. V: juba üle kuu aja seal kükitanud TB J: prillidega ahv\n\n4 september 2008 ei leidnud K ja M [gpseurope ] Eile lahendasin sudoku, täna läksime asja uurima. Kuna null-punkt oli minu lahenduse järgi keset heinamaad, siis seati mu võimed mõistatusi lahendada kahtluse alla. Kuna oli ka juba päris pime ja ei tahtnud tühja tuult taga ajama hakata, siis nüüd ma siin logingi ja teine lahendb kõrval sudokut :D\n\n10 august 2008 leidis Varmar [varmar] Mina hoidsin gepsu aga Margusja kõndis kohe õigesse kohta ning tõmbas aarde välja! Tegelikult oli seegi kolmas katse. EVEJ\n\n8 august 2008 leidis Airi [airce ] Proovisin täna esimest korda üksinda mööda georadasid käia - päris tore oli. Kui seda mitte arvestada, et geps ei tahtnud kõigepealt pikalt satelliite leida ja siis ei saanud ma tema jutust aru ning tiirutasin ikka mõnda aega enne, kui silmaringi laiendasin ja leidsin. Sudokud meeldivad mulle väga, ei oskagi öelda, miks ma seda varem ära polnud teinud. Aare OK. V: TB J: TB\n\n4 august 2008 leidis Lembit [polekala ] Ülesanne oli eelnevalt lahendatud ja lõppaare ootas vaid kohale minemist. Nüüd sai tehtud. J - pastaka; V - kaamel\n\n31 juuli 2008 leidis Aigar [katsulas] Käisin, otsisin, leidsin, valasin vett välja. Vahetasin karbi, GP juhendi ja logiraamatu uute vastu; mittehallitav nänn sai samuti ümber tõstetud, lisatud ka üks TB.\n\n9 juuli 2008 leidis Aivar [aizar] Tänu [floyd]-i vihjele leidsin seekord kiiresti. Aitäh ;)\n\nAarde olukorda on siin juba piisavalt kirjeldatud, küll aga on logides jäetud siiani mainimata oht aarde lähistel hobuse alla jääda -- ma siis mainin. Ei teagi, kes kõige rohkem ehmatas :P\n\nEVEJ.\n\n6 juuli 2008 leidis Karin ja Urmo [floyd] Karin lahendas sudoku ära ja mina käisin vormistamas. EVEJ.\n\n5 juuli 2008 leidis Jansa, Annabel ja Robi [savolanna] Siiani meie kiiremini üles leitud aare. Pean ühinema eelkõnelejatega, aare on kehvas seisus - kogu sisu niiske ja hallitab. Ilusast karbist pole enam jälgegi. V: 2 klaaskuuli J: 2 ühe kroonist münti.\n\n2 juuli 2008 leidis Wiking, Kärt ja jäljekoer Brita [wiking] Sudoku sai lahendatud kiirelt ja ka koht leitud. Aare vajaks veidi kõpitsemist, sest on suhteliselt niiske. Eemaldasin lagunema hakanud seene, võtsin inglise mündi ja jätsin avaja.\n\n1 juuni 2008 leidis Tarks, Kaspar, Pisike [pisike ] Sudoku sai juba mõni aeg tagasi lahendatud. Vaja oli vaid sobivat hetke sinna kanti minemiseks. Leitud suhteliselt kergelt. V: Porgand J: Seen\n\n28 mai 2008 ei leidnud Kristi [kristih] Sudoku lahendamine käis kergelt. Tulin joostes Kalakese aarde juurest ja vaatasin, et tee viib järjest rohkem võssa. Leidsin vist ikka õige koha üles ka, sest värskeid sonkimisjälgi oli maa täis. Silmanurgast nägin mingit meest ka, kes kogu aeg puude taha peitu kadus. Oli juba niigi kõhe olla ja eriti pikalt ei julgenud seal olla ka. Kindluse mõttes otsustasin loobuda ja kiirelt minema joosta. Järgmine kord võtan sõbra kaasa ja üksinda kuhugi võssa ei roni.\n\n25 mai 2008 leidis Kirsi-Iti, Anu, Rünno [reinud] EVEJ. Aare vajab kindlasti hooldamist ning konteiner ümber vahetamist. Puust karp oli läbinisti niiske, hallitus näksis ääri ja ka logiraamat oli niiske.\n\n15 mai 2008 leidis Sven [234u] Sudoku oli ammu lahendatud, otsima viitsisin minna aga alles täna. Metsas GPS täpsusega ei hiilanud, kuid mingil hetkel juhatas ta mu siiski niikaugele, et kilekotinurk hakkas silma. Pärast jätsin samamoodi kilekoti välja piiluma. Aare vajaks tõesti hooldust, vähemalt kuivatust ja siis hermeetilist kotti! Ei võtnud midagi, jätsin klaaskuule.\n\n24 aprill 2008 leidis Anti [antiik] Esimesest leiust indu saanud, suundusin järgmist otsima. Mõistatuse lahendamine läks kiirelt ja siis ratta selga. Algul tundus et koht vesine ja sobilike jalanõude puudumise tõttu tuleb plaanist loobuda. Kujunes aga nii et peagi oli aare leitud ja logimine võis alata. V- kaelakee \"mehed ei nuta\" J- 50 penni\n\n16 aprill 2008 leidis Imre ja Airi [triick] Ühel ammusel pimedal päeval sai mõistatus juba lahendatud, kuid mingil müstilisel põhjusel jäi siis aare otsimata. Nüüd lahendasime küllalt lihtsa mõistatuse taaskord, et aare viimaks üles leida. Metsaalune oli vaikne ja mõnus koht jalutamiseks. Veidi segas kevadiselt pehme pinnas, mis vägisi ähvardas endasse imeda. Peiduka ümbrus oli hoolega läbirevideeritud. Sellistes oludes asub aare enamasti seal, mis näib kõige looduslikum - ehk kohas, mis on geopeiturite poolt kenasti taastatud. Ka seekord ei petnud meid see loogika. Aare sai kiirelt leitud. Karp on vägev, kuid niiskus ähvardab seda alistada. Karp oli läbivettinud ja ka aarde sisu vaatamata kotile niiske. Aaret tagasi paigutades üritasime peita ka teisi revideeritud kohti. Kokkuvõtvalt on tegemist toreda aardega. EVEJ\n\n14 aprill 2008 leidis Lauri [algaja] Sudokuga läks kiiresti. Võibolla ka seepärast, et ma olen selle endale ostnud ja aegajalt niisama mängin. Leidmine oli minu jaoks ootamatult kiire. GPS juhatas mu kuskile metsa, kus sai hetkel veel ilma kummikuta hakkama (mina aga olen veendunud ketser ehk siis ketsikandja). Nõutu näoga ringi vaadates tuli mõte eelmiste leidjate logi lugeda. Selle peale läks muidugi tuju ära kuna 45 meetrit oli ikka liig mis liig iga kühmu uurida. Lõpuks uskusin GPS'i ja nii oligi. Aarde sain kätte sealt kuhu aparaat oma nullpunkti suunas. Aardekonteiner on aga üsna palju vett saanud ja sisu hallitab, mitte küll palju aga natuke siiski. Logiraamat oli veel peaaegu kuiv. EVEJ\n\n3 veebruar 2008 leidis Merily ja Merike [mooritz ] Sudoku oli juba ammu lahendatud, kuid aarde juurde jõudsime alles täna. No gps näitas küll seal metsas aiateibaid. Aarde leidsime sealt kust näitas nullini 36 meetrit, hetk tagasi oli samal kohal 45 m. Kolmandal ringil oleks võib olla nulli ka jõudnud. Igatahes ringiratast me seal rändasime. Võtsime auguga mündi ja jätsime klambri.\n\n3 november 2007 ei leidnud Carolina, Aigar ja Andreas [katsulas] Peale Kalakese leidmist pidasime plaani ka Stromka voll kaks üles otsida... kuid puude vahel heitliku gepsusignaali käes ekseldes tekkis vägisi tunne fire-and-forget tüüpi aardest. Seega loobusime ning suundusime hoopis ühte mõttetut kilomeetrite ning kütuse põletamise seiklust looma :)\n\n2 oktoober 2007 leidis Janika ja Villu [jansa84] Sudoku sai lahendatud mõned kuud tagasi, korra sai aaret ka otsimas käidud, aga ei midagi. Täna läksime siis uuesti. Naljakas on see, et eelmisel korral näitas gpsi nullpunkt paarikümne meetri kaugusele... Täna näitas õige koha kiiresti ja täpselt kätte :) Ei võtnud midagi, jätsime kaelkirjaku\n\n27 september 2007 leidis Posu [posu] Käisin aaret üle vaatamas ja lubatud pliiatsit viimas. Hommikul põikasin metsa, et noh käidud koht, lähen ja võtan...tutkit...eksi või ära aga tuttavat kohta ei leia. Geps oli kaasas küll kuid õigeid koordinaate mitte. Nüüd siis lõuna ajal jooksin tagasi võssa. Ilm na udune ja Gps näitas pikalt mingit lõkkeplatsi. Kuid üles leidsin. Aare alles, täpselt nii nagu ma ta tagasi panin. Logisin uue kuupäevaga ja jätsin hariliku. Vahetasin aardele uued kilekotid ümber. Nüüd on siis aarde ümber must kilekott, enne oli valge, mis aga niikuinii ei paista välja. Võtsin südamekujulise kustukummi ja mõttetu pastakasisu ning vanad kilekotid viskasin prügiaksti. Kui ülesanne on ikka õieti lahendatud siis minu GPS näitas aarde kohal 1m...ta kunagi nulli mul jõudnud ei olegi.\n\n26 september 2007 kommenteeris Eveli [elksel] Meie viimaste mitte leidjatena need olla ei saanud, kuna kõik paberid jäid koju. See on, aga kahetsusväärne küll, et selliseid asju tehtakse.\n\n26 september 2007 kommenteeris Marko [sunwolf] Täna, 26-ndamal septembrikuu päeval leidsin Stroomi2 aarde lähedalt teeraja äärest vedelemas väljaprinditud paberilehed aarde kirjeldusega. Värskelt prinditud - niiskus polnud pabereid praktiliselt puudutanudki. Loodetavasti tulevikus need geopeiturid, kes oma paberimajanduse sinna maha viskasid, enam sellist viga ei tee.\n\n23 september 2007 ei leidnud Eveli, Ivory, Kert, Kermo [elksel] Lahendasin eelmisel õhtul sudoku ja asusime päeval otsima, aga mida polnud seda polnud või siis ei leidnud. Selles kohas olid kõik puujuurikad ära otsitud, et lausa kahju hakkas mõnest puust.\n\n22 september 2007 ei leidnud Varulla ja Kristel [varmar] Lihtsalt ei leidnud. Kant oli justkui õige sest geoerosioon oli ilmne ja loogilisi peidukohti ka jagus aga mida ei olnud seda polnud :S\n\n5 september 2007 leidis Posu [posu] Pärast foorumis sõnavõtmist selle üle kas Geopeitus peaks olema Põhikooli õpikusse sisse kirjutatud läksin ennast metsa nö maandama. Kohapeal tundus et seal vist on peale eelmist vihma üks klass juba käinud. Igaüks on kahepeale ühe kännu saanud ja siis küüntele ja labidatele tuld antud. Kui sellist sigade songermaad ees näed siis ei jää ka paraku endal muud üle kui kõik songitud kohad üle sonkida ...ja kui ei leia siis songid natuke juurdegi jne jne jne. Paraku aardes olnud pastakasisu mingit jälge teha ei tahtnud. Seega tulin niisama ära ja jupitan ja teritan nüüd pliiatseid. Teinekord lähen tagasi ja songin veelkord, kuigi seda ei pruugi üldse vaja olla.\n\n2 august 2007 leidis Meelis/Kaspar [kaspar] Sudoku sai ammu lahendatud ja täna sai ka leid vormistatud. Esimesed korrad sai natuke valest kohast otsitud aga põhiline, et leidsime!. Logisime, ei võtnud midagi ja jätsime spinneri, kaelaehted \"mehed ei nuta\". Logiraamat oli veits niiske aga muidu kõik tiptop!\n\n3 juuli 2007 kommenteeris Anti & Kertu [duke] käisime uuesti külas, võtsime TB, jätsime ruunimärgi. NB! Aardes puudub hetkel töötav kirjutusvahend, meie varudes olnud sinna ei mahtunud.\n\n25 juuni 2007 leidis Mari, Siim ja Iivi [marx303] Leitud esimesel katsel. Gps jooksutas küll veidi siia-sinna, kuid õige koht jäi mulle ruttu silma. Panin tb, võtsin mäekristalli või tont teab mis läbipaistva kivi. Karp on niiske. Üks äär veidi katki. Sisu korras.\n\n5 juuni 2007 leidis Liia [groll ] Teisel katsel sai leitud. Esimesel korral peletas aarde juurest äike ja raju lörtsihoog, pimedaks kiskus ka. Nüüd siis kena suveilm lausa kiskus töölt tulema mööda kena mereranda jalgupidi soojas vees ja kontrollima, kas see koht ikka oli õige, kus eelmisel korral tuhnimine pooleli jäi. Oli küll ja suurest rõõmust sääskede laulukoori saatel sai logiraamatusse põrutatud 05.05.07, tegelikult ikka on leidmise päev 05.06.07. EVEJ\n\n21 aprill 2007 leidis Kati & Paavo [speedy] 10a Silvia lahendas sudoku paar päeva enne Kopli Gängini sõites ära. Meil tuli minna vaid metsa, otsida mõni minut ja aare ilmutaski end. Missugune vahva karp, ilmselt käsitöö :) Aare kuiv ja korras, kuigi kilekotid ümber auklikud. Lahkudes nägin, kuidas üks koerajalutaja end oma kaaslase kombel metsatukas tühjendas.. V: ei miskit. J: Simpeli SIM-kaart.\n\n20 märts 2007 leidis Kalle ja Liidia [kreal ] Lahendasime sudoku veidi enne külmade tulekut, aga kui kordinaatide kontrollimiseks läks, oli maa juba külmunud, seega oletatavas peidukohas kaevata ei õnnestunudki. Nüüd, kui metsaalune juba sulanud, otsustasime uuesti proovida. Aare oligi oletatavas peidukohas, pinnas mõnusalt kobestatud ja aarde väljavõtmisega polnud raskusi. EVEJ.\n\n18 märts 2007 leidis Anti & Kertu [duke] Kertu lahendas sudoku ära, läksime kohale ja korjasime aarde üles. Maskeering oli hea, aga geoerosioon reetis koha.\n\n16 märts 2007 leidis Laululind [laululind] Sudoku leidmiseks kasutasin küll kõrvalist abi, aga kuna lahendaja arvas, et ootab otsimisega parem soojemate ilmadeni, siis läksin ja leidsin ise. Pisut arusaamatuks jäi, miks just selles kohas peaks mõni aare olema. Aga seal ta oli, vaatamata hirmsale geoerosioonile. Võtsin kaevuri märgi, jätsin blondi beibe (kustuka) ranna lähedale kiibitsema.\n\n15 märts 2007 leidis L@SSIE [lassie] No on seal kandis ikka osavalt otsitud. Jälgede järgi leiad koha kaugelt üles. Isegi paar puukest on pidanud oma elu otsimiskire tõttu jätma. Aardele sai lisatud Barclay De Tolly märk.\n\n14 märts 2007 leidis Tiiu, Eero ja jäljekoer Nikolai [kolla ] Jätkub vanade võlgade likvideerimine. Jäljekoer tahtis ka õhtul metsa teiste koertega suhtlema. Muidu küll kraabib ja kaevab metsa all nii et muld tuiskab, aga kui ütled, et kraabi nüüd siit, siis tühjagi, siit kraabi ise kui tahad. Tuli siis oma käekesed mullaseks teha. Karp on väga nunnu, meie kõige noorem poeg tegi kunagi käsitöötunnis samasuguse. Võtsime sportliku krokodilli ja jätsime 1 eegu.\n\n14 jaanuar 2007 leidis j ja anne [joonas444] leidmiseks tuli küllaltki palju kaetata, kuid lõpuks leidsin ikkagi üles. aare ok, võtsin klaasasja, jätsin klaasasja. geoerosioon tugevalt silmatorkav.\n\n7 jaanuar 2007 leidis kaits747 [kaits747 ] Selle aarde teiskordne leidmine tundus nagu oleks leidnud täiesti uue aarde kuigi aardetops ja logiraamat olid samad. Peidukoht kindlasti ka aga totaalselt muutunud sellest aastaajast ja lihtsalt ajast kui meie selle dix-ga leidsime. Võtsin mänguasja ja jätsin asja. Tänud teistkordselt! (link juhatab keerulisema aarde manu) http://www.geocaching.com/seek/cache_details.aspx?guid=3c22c0c8-9ea9-4ba3-a8ee-64c5a5e74975\n\n7 jaanuar 2007 leidis Hanna, Eili, Kaido, Kaido(2) [kaido] Lahendasime Sudoku Stroomi rannas. Selline keskmiselt jahe suveilm, +6 ja tibas vihma. Kui lahendatud, hiilisime metsa. Seekord oli ettevaatust vaja hobuseväljaheidetega :) Gps tiirutas mööda metsa oma radu ja meie järel. Kõige väiksema näidu 5m juures oli üks üsna kraabitud kuhi. Ja selle ümber veel mitu paljast kändu. Lõpuks leidsime, vähemalt 1x tuli ikka \"labidaga\" mulda visata :P\n\nSudokut saab lahendada siin.\n\n23 detsember 2006 ei leidnud Katarina ja Jorge [jorge] Katarina poolt oli sudoku, Jorge poolt rattaga kohalkäimine. GPS näitas kohati isegi rannal täpsuseks vaid 80m, mõnikord sain siiski 14m kätte. Sihte mõõtes ja samme lugedes lokaliseerisin asukoha umbes 15m täpsusega. Selles ringis üritasin kolmveerand tundi mõelda küll kui geopeitur, orienteeruja, koer, ja surnumatja, kuid ei leidnud. Kaevatud oli paljude puude alt. Üks silmatorkav objekt paarkümmend meetrit eemal jäi läbi vaatamata, ehk järgmine kord.\n\n22 detsember 2006 leidis Rain [taiks] Leitud kolmandal katsel. Tuleb ikkagi päeval ja valges minna. Õhtul sai sama koha pealt kaevatud, kuid ei pannud kilekoti äärt tähele. Labidat siiski vaja ei ole, tegelikult ei ole üldse sügaval. EVEJ.\n\n10 detsember 2006 ei leidnud Tiiu ja jäljekoer Nikolai [kolla ] Läksin koeraga Stromkale jooksma, ei plaaninudki geopeitust ja kogu info asja olemusest oli kodus. Ainult koordinaadid aparaadis ja nii me ei leidnud muidugi midagi. Nuuskisime küll hoolega. Kodus vaatasin, et peab kaevama – no eks läheme kunagi labidaga tagasi.\n\n10 detsember 2006 leidis Max [max] Lähenesime parkla poolt. Lõpuks, kui GPS rahunes oli näiduks 1m. V.vile, J.märgi.\n\n2 detsember 2006 leidis Silver, Siiri ja Aare [karuonu] Jõudsime koordinaatidele (gc lehe andmetel) ja kohapeal avastasime, et meil on sudoku lahendamata. Lahendasime sealsamas keset heinamaad. Uued koordinaadid käes, sõitsime pisut lähemale. Aare oli kenas karbis ja kergelt leitav. Peitjale meenutuseks, et kui juurte alla peita, siis tuleb vahetevahel käia käruga mulda juurde viimas:) Tänud! EVEJ.\n\n12 november 2006 leidis Triin ja Lauri [triinu ] GPS ei tahtnud puude all kuidagi parklas veel alles olnud täpsust üles näidata. Metsa piirile jõudes kaotas ta huvi geopeituse vastu ja ilmselgelt nautis meie ringi jooksutamist. Tänu sellele võttis ka otsimine päris tükk aega. Ringiliikujaid oli sõltumata sombusest ilmast palju, aeg ajalt tuli nendes uudishimu tekitamise vältimiseks tavalisi jalutajaid teeselda. Aare oli väga hästi pakitud ja täiesti korras. Peale selle oli see eriti laheda karbikese sees. Peitja oli tõsiselt vaeva näinud: ). Võtsime žetooni ja eesli, jätsime delfiini, klaasmuna ja taso.\n\n13 august 2006 leidis Ermo [pioneer] Kui koordinaadid tuvastatud, sai võetud suund aarde suunas. Koht iseenasest lahe ja vihmane ilm oli piknikupidajad metsa alt minema peletanud. Lasin kepsul natuke aega rahuneda ja peagi olin õiges kohas, kust aardekarp ennast noppelt kätte andis. Talvel peab vist küll aarde kätte saamiseks kurja vaeva nägema.\n\n30 juuli 2006 ei leidnud Heikki ja Heli [heikki] Sudoku lahendamine on küll selge ja koordinaadid teada kuid kohapeal selgus et GPS otsustas meiega nalja teha ning jooksutas tihedas tihnikus 70 meetrit sinna-tänna.Selline otsimisraadius käis meile paraku üle jõu.\n\n27 juuli 2006 leidis Ivar [ib777] Sudoku oli juba varem lahendatud. Täna hommikul enne tööle minekut sai aare välja kaevatud. Võtsin geomündi ja jätsin eesli.\n\nAardekirstu sisu\n\n23 juuli 2006 leidis Helen, Samuel, Sipsik, Kertu ja jäljekoer Juss [helen] Kuna sudokud on viimasel ajal kuidagi eriti popiks saanud, siis lahendamine erilist raskust ei valmistanud. Toksisime siis koordinaadid GPSi, meelitasime kaasa uue potensiaalse geopeituri Kertu ja suundusime objektile. Metsa all sai ikka omajagu tuuritatud ja võimalike kohti küll toksitud, kaevatud ja niisama uuritud. Lõpuks õige koha juurde jõudes avastasime päris korraliku geoerrosiooni ja üsna kohe ka aarde. Lisasime kaks kaevurite zetooni.\n\n7 juuli 2006 leidis Ninja ja gpsitu [gpsitu] Värvipimedate testiks sobiva sudoku vastus oli mul juba varem teada, sest ühe teatud sudoku aarde omanikuna tean, kuidas neid arvuti abiga kiirelt ja suurema vaevata lahendada. :) Lubasin siis Ninjale rannamõnusid, et ta seejärel salakavalalt aardeotsingutele meelitada. :) Aga teel aardeni saime terava elamuse osaliseks, kui pidime ratastega äärepealt üle teerajal vedeleva rebasepoja laiba sõitma. :( Kohapeal hakkas GPS ettearvatult jooksutama kuid tõi lõpuks ikka ühe, enam-vähem loogilise koha peale tagasi. Seal tuli mehe moodi kaevata, et aare kätte saada, kuid kätte me ta saime.\n\n29 juuni 2006 leidis Ivo ja Tarmo [picco] Kõrge mets ja peaaegu olematu gps-levi. Sai otsitud tükk aega ja lagendikelt sihte mõõdetud enne kui väga kahtlasele kohale sattusime, ning õnneks seal ta oligi :)\n\n29 juuni 2006 leidis Miki ja Teele [miki ] Ülesande lahendas Teele, aarde leidis Miki üsna soojadelt jälgedelt. GPS signaal oli ka meil suht olematu, samas aarde asukohta oli võimatu mitte märgata. Ainsas loogilises kohas ta välja tuligi. Võtsime paela ja jätsime vile.\n\n29 juuni 2006 leidis Ivo ja Tarmo [gratos] Peaegu et olematu signaali tõttu tuli mitmeid lähenemisi teha. Lõpuks Ivo ta leidis. EVEJ .\n\n26 juuni 2006 leidis Teele ja Miki [nublu] Mina lahendasin sudoku ja pärast võsas ragistamist saime ka logi kirja.", "meta": {"texttype": "forum", "url": "http://www.geopeitus.ee/aare/499", "langdiff": "0.23", "length": "10k-100k", "id": "311297", "crawl_date": "2013-01-11", "web_domain": "www.geopeitus.ee", "canonical_language": "no"}, "layers": [{"spans": [[{"heading": "0", "start": 0, "end": 228}], [{"heading": "0", "start": 230, "end": 425}], [{"heading": "0", "start": 427, "end": 716}], [{"heading": "0", "start": 718, "end": 791}], [{"heading": "0", "start": 793, "end": 1454}], [{"heading": "0", "start": 1456, "end": 1656}], [{"heading": "0", "start": 1658, "end": 1878}], [{"heading": "0", "start": 1880, "end": 2125}], [{"heading": "0", "start": 2127, "end": 2267}], [{"heading": "0", "start": 2269, "end": 2483}], [{"heading": "0", "start": 2485, "end": 2866}], [{"heading": "0", "start": 2868, "end": 3061}], [{"heading": "0", "start": 3063, "end": 3562}], [{"heading": "0", "start": 3564, "end": 4217}], [{"heading": "0", "start": 4219, "end": 4561}], [{"heading": "0", "start": 4563, "end": 5067}], [{"heading": "0", "start": 5069, "end": 5273}], [{"heading": "0", "start": 5275, "end": 5680}], [{"heading": "0", "start": 5682, "end": 6207}], [{"heading": "0", "start": 6209, "end": 6389}], [{"heading": "0", "start": 6391, "end": 6631}], [{"heading": "0", "start": 6633, "end": 6763}], [{"heading": "0", "start": 6765, "end": 6892}], [{"heading": "0", "start": 6894, "end": 7205}], [{"heading": "0", "start": 7207, "end": 7507}], [{"heading": "0", "start": 7509, "end": 7775}], [{"heading": "0", "start": 7777, "end": 7955}], [{"heading": "0", "start": 7957, "end": 8171}], [{"heading": "0", "start": 8173, "end": 8418}], [{"heading": "0", "start": 8420, "end": 8555}], [{"heading": "0", "start": 8557, "end": 8664}], [{"heading": "0", "start": 8666, "end": 8987}], [{"heading": "0", "start": 8989, "end": 9234}], [{"heading": "0", "start": 9236, "end": 9828}], [{"heading": "0", "start": 9830, "end": 10201}], [{"heading": "0", "start": 10203, "end": 10249}], [{"heading": "0", "start": 10251, "end": 10332}], [{"heading": "0", "start": 10334, "end": 10460}], [{"heading": "0", "start": 10462, "end": 10635}], [{"heading": "0", "start": 10637, "end": 10990}], [{"heading": "0", "start": 10992, "end": 11160}], [{"heading": "0", "start": 11162, "end": 11496}], [{"heading": "0", "start": 11498, "end": 12028}], [{"heading": "0", "start": 12030, "end": 12359}], [{"heading": "0", "start": 12361, "end": 12544}], [{"heading": "0", "start": 12546, "end": 12932}], [{"heading": "0", "start": 12934, "end": 13916}], [{"heading": "0", "start": 13918, "end": 14089}], [{"heading": "0", "start": 14091, "end": 14275}], [{"heading": "0", "start": 14277, "end": 14486}], [{"heading": "0", "start": 14488, "end": 14638}], [{"heading": "0", "start": 14640, "end": 14787}], [{"heading": "0", "start": 14789, "end": 14942}], [{"heading": "0", "start": 14944, "end": 15087}], [{"heading": "0", "start": 15089, "end": 15213}], [{"heading": "0", "start": 15215, "end": 15477}], [{"heading": "0", "start": 15479, "end": 15697}], [{"heading": "0", "start": 15699, "end": 15909}], [{"heading": "0", "start": 15911, "end": 16033}], [{"heading": "0", "start": 16035, "end": 16227}], [{"heading": "0", "start": 16229, "end": 16567}], [{"heading": "0", "start": 16569, "end": 16857}], [{"heading": "0", "start": 16859, "end": 17146}], [{"heading": "0", "start": 17148, "end": 17494}], [{"heading": "0", "start": 17496, "end": 17656}], [{"heading": "0", "start": 17658, "end": 18068}], [{"heading": "0", "start": 18070, "end": 18224}], [{"heading": "0", "start": 18226, "end": 18429}], [{"heading": "0", "start": 18431, "end": 18522}], [{"heading": "0", "start": 18524, "end": 18712}], [{"heading": "0", "start": 18714, "end": 18719}], [{"heading": "0", "start": 18721, "end": 18822}], [{"heading": "0", "start": 18824, "end": 19078}], [{"heading": "0", "start": 19080, "end": 19321}], [{"heading": "0", "start": 19323, "end": 19517}], [{"heading": "0", "start": 19519, "end": 20020}], [{"heading": "0", "start": 20022, "end": 20225}], [{"heading": "0", "start": 20227, "end": 20601}], [{"heading": "0", "start": 20603, "end": 20947}], [{"heading": "0", "start": 20949, "end": 21777}], [{"heading": "0", "start": 21779, "end": 22482}], [{"heading": "0", "start": 22484, "end": 22868}], [{"heading": "0", "start": 22870, "end": 23222}], [{"heading": "0", "start": 23224, "end": 23567}], [{"heading": "0", "start": 23569, "end": 24375}], [{"heading": "0", "start": 24377, "end": 24564}], [{"heading": "0", "start": 24566, "end": 24936}], [{"heading": "0", "start": 24938, "end": 25193}], [{"heading": "0", "start": 25195, "end": 25387}], [{"heading": "0", "start": 25389, "end": 26089}], [{"heading": "0", "start": 26091, "end": 26398}], [{"heading": "0", "start": 26400, "end": 26585}], [{"heading": "0", "start": 26587, "end": 26851}], [{"heading": "0", "start": 26853, "end": 27316}], [{"heading": "0", "start": 27318, "end": 27717}], [{"heading": "0", "start": 27719, "end": 28101}], [{"heading": "0", "start": 28103, "end": 28259}], [{"heading": "0", "start": 28261, "end": 28652}], [{"heading": "0", "start": 28654, "end": 28875}], [{"heading": "0", "start": 28877, "end": 29339}], [{"heading": "0", "start": 29341, "end": 29538}], [{"heading": "0", "start": 29540, "end": 30000}], [{"heading": "0", "start": 30002, "end": 30448}], [{"heading": "0", "start": 30450, "end": 30478}], [{"heading": "0", "start": 30480, "end": 30992}], [{"heading": "0", "start": 30994, "end": 31233}], [{"heading": "0", "start": 31235, "end": 31561}], [{"heading": "0", "start": 31563, "end": 31679}], [{"heading": "0", "start": 31681, "end": 32082}], [{"heading": "0", "start": 32084, "end": 32694}], [{"heading": "0", "start": 32696, "end": 33043}], [{"heading": "0", "start": 33045, "end": 33308}], [{"heading": "0", "start": 33310, "end": 33468}], [{"heading": "0", "start": 33470, "end": 33486}], [{"heading": "0", "start": 33488, "end": 34011}], [{"heading": "0", "start": 34013, "end": 34646}], [{"heading": "0", "start": 34648, "end": 34853}], [{"heading": "0", "start": 34855, "end": 35124}], [{"heading": "0", "start": 35126, "end": 35260}], [{"heading": "0", "start": 35262, "end": 35376}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}