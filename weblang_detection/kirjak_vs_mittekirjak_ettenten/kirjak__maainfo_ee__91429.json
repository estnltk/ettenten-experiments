{"text": "Valgamaa asub Lõuna-Eestis Läti piiri ääres. Piirkonna omavalitsuste keskused asuvad pealinnast Tallinnast 191 - 253 kilomeetri ehk 2,5 - 4 tunni autosõidu kaugusel. Piirkonna üheteistkümnes vallas on sada viiskümmend küla, üks vallasisene linn ja seitse alevikku. Valgamaa on heade looduslike turismieeldustega, mille annavad eelkõige künklik maastik, metsarohkus ja kaunid järved. MTÜ Valgamaa Partnerluskogusse kuuluvad omavalitsused, mittetulundus- ja erasektori organisatsioonid, kelle ühiseks eesmärgiks on kohalik ning piirkonna terviklik areng Valgamaal. Tegutsemise aluseks on ühised tegevuspõhimõtted ja väärtused, milleks on  Toetav suhtumine. Iga inimene väärib lugupidamist, mõistmist, tunnustamist ja ärakuulamist.  Kaasamine. Loome inimestele võimalusi ja anname tuge oma elukeskkonna parandamiseks ja elu korraldamiseks.  Meeskonnatöö. Oleme erinevatest valdkondadest pärit meeskond, kes teeb koostööd kõikide huve arvestades.  Asjatundlikkus. Tunneme sihtrühmade olukorda Valgamaal, saame kaasa aidata lahenduste leidmisele.  Poliitika mõjutamine. Teadvustame probleeme ja teeme ettepanekuid kohalikul, regionaalsel ja riiklikul tasandil.\n\nSamal teemal veel:", "meta": {"texttype": "informative", "url": "http://maainfo.ee/index.php?id=1&rid=54&page=3348&", "langdiff": "0.21", "length": "10k-100k", "id": "91429", "crawl_date": "2013-01-12", "web_domain": "maainfo.ee", "canonical_language": "yes"}, "layers": [{"spans": [[{"heading": "0", "start": 0, "end": 1160}], [{"heading": "1", "start": 1162, "end": 1180}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}