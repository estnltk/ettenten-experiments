{"text": "Võiks öelda, et õpetaja on suurem ja tugevam ja targem ja kogenum ja küll ta oskab end ise kaitsta või pigem- end kehtestada.\n\nParaku ei ole see alati nii lihtne. Alles hiljaaegu oli ajakirjandusest lugeda ühest Tartu kooli juhtumist, kus kool on raskustes käitumishäiretega noorukitega. Arvata võib, et see pole ainus omataoline juhtum: sarnaseid õpilasi, kes terroriseerivad nii kaasõpilasi kui ka õpetajaid on kahjuks küll. Paraku näivad asjaosalised tõepoolest teadvat oma \"õigusi\" ja seda, et ega õigeid vahendeid nende karistamiseks koolil polegi.\n\nTegelikult peaks õpetajat kaitsma kooli juhtkond, kehtestades vastavad sisekorraeeskirjad näiteks, mis võimaldavad õpilast teatud ajaks õppetööst kõrvaldada. Alati on võimalus pöörduda lapsevanemate ja alaealiste asjade komisjoni poole.\n\nKui korrarikkuja on õppetöölt eemaldatud teatud ajaks, hakkab nii mõnigi kangesti kooli tagasi kippuma, sest kodus on igav ja tüütu ning pole kambajõmme.\n\nKõik oleneb kindlasti sellest, kui \"paadunud\" korrarikkuja on: mõnele mõjub taoline karistusmeetod, mõnele mitte.\n\nKindlasti peaks õpetaja oma probleemsetest õpilastest rääkima ja mitte arvama, et viga on just ja ainult tema (õpetaja) isikus.\n\nRaske on küll, eriti, kui klassis valitseb nö negatiivne eeskuju ja negatiivne kambavaim ja hästi õppimine pole edukuse märk.\n\nEga ikkagi muu ei aita, kui võtta appi oma tarkus ja pedagoogiline kogemus, ehk aitab huumorgi :)?", "meta": {"texttype": "periodicals", "url": "http://arhiiv.koolielu.ee/pages.php/08?teema=129", "langdiff": "0.31", "length": "1k-10k", "id": "201559", "crawl_date": "2013-01-11", "web_domain": "arhiiv.koolielu.ee", "canonical_language": "yes"}, "layers": [{"spans": [[{"heading": "0", "start": 0, "end": 125}], [{"heading": "0", "start": 127, "end": 553}], [{"heading": "0", "start": 555, "end": 791}], [{"heading": "0", "start": 793, "end": 946}], [{"heading": "0", "start": 948, "end": 1061}], [{"heading": "0", "start": 1063, "end": 1190}], [{"heading": "0", "start": 1192, "end": 1317}], [{"heading": "0", "start": 1319, "end": 1417}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}