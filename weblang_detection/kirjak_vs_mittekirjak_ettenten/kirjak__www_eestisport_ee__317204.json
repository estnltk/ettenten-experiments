{"text": "Kui Kanepi avaringi võidab, mängib ta teises ringis suure tõenäosusega Ekaterina Makarovaga. Kolmandasse ringi jõudmise puhul tuleb ag vastamisi minna ilmselt Vera Zvonarjovaga. Kui Kanepi peaks jõudma aga 1/8-finaali, siis seal tuleb vastamisi minna kas Serena Williamsi või Dominika Cibulkovaga.\n\nKuid nagu kirjutab WTA kodulehekülg, on kolmas tabeliveerand, kuhu kuulub ka Kanepi, kõige tugevam. Kanepi eelmise nädala hiilgemäng on WTA-d lausa selliselt imponeerinud, et Australian Openi loosi kohta käiva loo esikülje viide on selline: kes esikaheksast läheb kokku Kanepiga? Selleks \"õnnetuks\" osutus Vera Zvonarjova (WTA 7.), kes peaks olema Kanepi vastane 3. ringis, kui mõlemad saavad kaks võitu.\n\nKui analüüsida vastaseid, siis Makarovale kaotas Kanepi mulle Prantsusmaal, Zvonaerjovat ja Williamsit pole eestlanna veel kunagi võitnud.\n\nKuigi Kanepil paistab päris keeruline tabel olevat, on siiski midagi ka positiivset. Nimelt on paljud nimekad ja heas vormis olevad tennisistid loositud tabeli ülemisse poolde. Seal asuvad näiteks Wozniacki, Clijsters, Jankovic, Li, Azarenka, Radwanska ja Schiavone. Kanepi poole peal on ehk kolm nime, keda võiks välja tuua - Williams, Kvitova ja Zvonarjova.", "meta": {"texttype": "periodicals", "url": "http://www.eestisport.ee/uudised/64-tennis/2555-kaia-kanepi-sai-austraalia-lahtistel-usna-ebamugava-loosi.html", "langdiff": "0.40", "length": "1k-10k", "id": "317204", "crawl_date": "2013-01-11", "web_domain": "www.eestisport.ee", "canonical_language": "yes"}, "layers": [{"spans": [[{"heading": "0", "start": 0, "end": 297}], [{"heading": "0", "start": 299, "end": 703}], [{"heading": "0", "start": 705, "end": 843}], [{"heading": "0", "start": 845, "end": 1204}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}