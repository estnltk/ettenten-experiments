{"text": "Kehtiva korra kohaselt on vanaduspensioni saavatel ja üle 63-aastastel kindlustatud isikutel õigus saada üks kord kolme aasta jooksul haigekassalt hambaproteeside hüvitist 4000 krooni ulatuses. Rahandusministeeriumis on juba kooskõlastatud sotsiaalministeeriumis ettevalmistatud seadusemuudatus, millega laiendatakse õigust hambaproteesi hüvitisele ka töövõimetuspensionäridele. Valitsus ei pea otstarbekaks rahvapensioni ja soodustingimustel vanaduspensioni saajate lisamist hüvitise saajate hulka ning ei pea võimalikuks toitjakaotuspensioni ja väljateenitud aastate pensioni saajatele hambaproteeside hüvitamist.", "meta": {"texttype": "government", "url": "http://valitsus.ee/et/uudised/istungid/otse-valitsuse-istungilt/7666/valitsus-ei-toetanud-ravikindlustusseaduse-muutmist", "langdiff": "0.32", "length": "1k-10k", "id": "588358", "crawl_date": "2013-01-16", "web_domain": "valitsus.ee", "canonical_language": "yes"}, "layers": [{"spans": [[{"heading": "0", "start": 0, "end": 615}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}