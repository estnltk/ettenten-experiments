{"text": "Vanainimesed on ilusad. Ja mida vanemad, seda rohkem suudavad nad leppida aja paratamatu kuluga. Seda rohkem ettevalmistatud on nad paratamatuseks ja seda rahulikulmalt nad lahkuvad. Teie vanaema leidis endas jõudu pikaks eluks ja rahulikuks lahkumiseks. Lein möödub, kuid mälestused Temast jäävad alati Teiega. Tunnen kaasa Teie valule ja olen rõômus, et teile anti võimalus paljude aastate jooksul osa saada selle inimese elust ja armastusest. Need on väärtused, mis jäävad Teiega ka peale vanaema surma.\n\nMinu vanaema suri juba 10 aastat tagasi, aga mind paneb hämmelduma see kui kaugele see murrak ikka ulatus. Minu vanaema on pärit Ida-Virumaalt, Jõhvist alla Peipsi poole. Murrak ja sõnad aga klapivad sinu vanaema omadega. Kuna mina veetsin ka oma lapsepõlvest mitmeid aastaid seal vanaema juures, siis maadlesin ma selle vältevaheldusega veel koolis mitmeid aastaid. Klassikaaslaste abiga sain selgeks, et näiteks \"tegemata\" ei ole kahe t-ga.\n\nKammelja kohta ma ei tea, kuna mu vanaema elas sisemaal, siis sõid nad kaladest peamiselt rääbist ja silku. Minu vanaema 4-klassi pildil on ainult paaril lapsel jalad paljad ( www.hot.ee/peib/sugupuu/Ratva_kooli_pilt.html ). Juu siis sisemaal elati tsut paremini, kuigi koolis käidi ikka vaid 4-klassi.", "meta": {"texttype": "blog", "url": "http://kaja.ekstreem.ee/post/2008/12/23/Vanaemata-Vanaemast.aspx", "langdiff": "0.17", "length": "1k-10k", "id": "559456", "crawl_date": "2013-01-12", "web_domain": "kaja.ekstreem.ee", "canonical_language": "no"}, "layers": [{"spans": [[{"heading": "0", "start": 0, "end": 506}], [{"heading": "0", "start": 508, "end": 950}], [{"heading": "0", "start": 952, "end": 1254}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}