{"text": "Dell, maailma suuruselt teine personaalarvutite tootja teatas eelmise aasta septembris, et ta jõuab keskkonna vallas nn süsinikneutraalsele ( carbon neutral ) tasemele 2008. aasta lõpuks. Selle nädala kolmapäeval teatas firma, et nad jõuavad eesmärgini koguni viis kuud enne tähtaega, vahendas Reuters.\n\nElektrienergia hulk, mida Dell saab rohelise energia (näiteks tuule- ja päikeseenergia) vahendajatelt, on 2004. aastast alates kasvanud enam kui 9-kordseks. 2004.aasta seisuga võis rääkida 12 miljonist kilovatt-tunnist. 2008.aastal räägitakse juba 116 miljonist kilovatt-tunnist.\n\nDelli hinnngul on säästupoliitika mõjul atmosfääri jäänud paiskamata 20 000 tonni CO 2 .\n\nDell pakub oma tarbijatele võimalust osaleda programmis „ Plant a Tree for Me \", mis istutab klientide eest puid säästva metsanduse piirkondadesse . Usutakse, et puud suudavad talletada piisavalt CO 2 , et neutraliseerida arvuti tootmise käigus atmosfäärile põhjustatud kahju.\n\nDell ei ole ainus firma, mis on panustanud rohelisse algatustesse. Järjest enam ettevõtteid üle maailma on otsustanud muuta oma energia tarbimise tõhusamaks.", "meta": {"texttype": "informative", "url": "http://www.bioneer.ee/eluviis/roheline_kontor/aid-1117/Dell-p%C3%BC%C3%BCdleb-s%C3%BCsinikneutraalse-tulemuse-poole", "langdiff": "0.35", "length": "1k-10k", "id": "100024", "crawl_date": "2013-01-13", "web_domain": "www.bioneer.ee", "canonical_language": "yes"}, "layers": [{"spans": [[{"heading": "0", "start": 0, "end": 302}], [{"heading": "0", "start": 304, "end": 583}], [{"heading": "0", "start": 585, "end": 673}], [{"heading": "0", "start": 675, "end": 951}], [{"heading": "0", "start": 953, "end": 1110}]], "name": "original_paragraphs", "ambiguous": true, "parent": null, "attributes": ["heading"], "enveloping": null, "_base": "original_paragraphs"}]}